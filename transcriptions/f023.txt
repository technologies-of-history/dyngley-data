<p>and as muche of mader as of all these other 
herbes. & sethe hem wel in white wyne and 
ȝev that wyne to the pacient to drynke and 
if it come oute at wounde. than it is a token 
of dethe apert preved. And if it come not oute 
but castith it oute than it is a token of lif. 
than do sarche the wounde. & shave esily and 
slightly the broken bones so that thou <ref>tame</ref> not 
the teþe of the brayne. And if he blede faste. 
Wipe hym softely with softe lynene & sithen 
take softe lynene & lappe it wel togidir & ley it 
over the wounde. than take whete floure and 
bulte it. & strawe that bulted bulted flour on the 
cloute that lieth upon the wounde ful softe-
ly. And sith lete a womman that fedith a 
man childe. if it be a man that is wounded. 
mylke hir pappes softely on the floure þat 
is strowed on the cloute & sithen ley another 
clothe theron and strowe also on that flour 
as thou didist on that other tofore & of the 
mylke til it be even with the flesshe & hele 
the heed & lete it be still til on the morwe</p>