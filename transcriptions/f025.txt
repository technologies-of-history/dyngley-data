<p>eche of these iliche muche. And stampe hem 
wel togidir with fresshe swyne grece and 
put therto reclis a litel hony & vyrgyn waxe 
& whan all these thynges ben stamped wel. 
gader hem into a clene bason or panne & do þerto 
white wyne & lete it stonde so al <time>a day & al a 
nyght</time>. and on that other day in the morowe 
sette it on a fire & sethe it wel & ȝeve it good 
<ref>walmes</ref> and whan it is wel sode take it fro 
the fyre & holde it in to a poke maad of strong 
canevas & so streyne it oute in to a vessel & put 
it in to a boxe & as longe as the heed is soor a-
noynte it therwith & than it wol hele faire & 
wel.</p></div><div><head><title>For broken hedes of eny wepen 
falle or hurte.</title></head><p>If the sculle or brayn panne 
be broke or hurte so that the pacient may 
not speke stampe vyolet & ȝeve it hym to drinke 
in wyne and if the right side of the heed be 
hurte. stampe violet &  bynde it to the sool of 
the lifte foot and if it be the lifte side ley it 
to the sool of the right foot. And than the 
boon of the heed that is hurte wol arise up</p>