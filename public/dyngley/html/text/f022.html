<tei-text data-xmlns="http://www.tei-c.org/ns/1.0" xml:id="text" id="text" data-origname="text"><tei-body data-origname="body"><tei-div data-origname="div"><tei-p data-origname="p"><tei-pb facs="#f022" data-origname="pb" data-empty=""></tei-pb>

no bledyng and make a newe cappe as thou didst before and whan thou seest that it nedith not to use moor this medicyne. than take the water that rotherres feet be soden in. &amp; blowe of the fatte in to a vessel &amp; poure it oute clene. &amp; do that in to boxes &amp; anoynt wel the heed therewith til it be hool this medicyne hath be ofte proved sothe.</tei-p>


<tei-head data-origname="head">For a felon þat makith an hed to swelle.</tei-head>
<tei-p data-origname="p">Take the greese of an hert. hony. barlymele hayhone. and dockes 
				&amp; pounde hem al togidir &amp; shave the heed &amp; ley the plastir 
				in an howne al hoot upon the heed &amp; lete it lie to til it be hool</tei-p>


<tei-head data-origname="head">For bones broken in the heed.</tei-head>
<tei-p data-origname="p">Take pigle. bugle. sanygle herbe robert. anence. red cole. 
				tansey. hempe croppes of eche of these iliche muche. &amp; take of 
				mader as moche as of al the tother herbes. and do therto ambrose. burnet. 
				crispe. hocke. of iche of these iliche muche. &amp; stampe hem wel togidir 
				&amp; make therof a plaster and if ther be a boon broke &amp; thou darst 
				serche it ȝit ȝeve him this drynke &amp; take the reed cole tanseye. hempe 
				croppes. hors mynte. reed nettil croppe. brere croppe. 


</tei-p></tei-div></tei-body></tei-text>