no bledyng and make a newe cappe as thou didst 
before and whan thou seest that it nedith not 
to use moor this medicyne. than take the water that 
rotherres feet be soden in. & blowe of the fatte 
in to a vessel & poure it oute clene. & do that in to 
boxes & anoynt wel the heed therewith til it 
be hool this medicyne hath be ofte proved sothe.</p></div>
<div><head><title>For a felon þat makith an hed to swelle.</title></head>
<p>Take the greese of an hert. hony. barlymele hay-
hone. and dockes & pounde hem al togidir & shave 
the heed & ley the plastir in an howne al hoot upon 
the heed & lete it lie to til it be hool</p></div><div><head><title>For bo-
nes broken in the heed.</title></head><p>Take pigle. bugle. 
sanygle herbe robert. anence. red cole. tansey. 
hempe croppes of eche of these iliche muche. 
& take of mader as moche as of al the tother 
herbes. and do therto ambrose. burnet. crispe. hocke. 
of iche of these iliche muche. & stampe hem wel 
togidir & make therof a plaster and if ther be 
a boon broke & thou darst serche it ȝit ȝeve him 
this drynke & take the reed cole tanseye. hempe 
croppes. hors mynte. reed nettil croppe. brere croppe.</p>